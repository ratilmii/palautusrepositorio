Retrospektiivitekniikat

1. Start, Stop, Continue, More of, Less of Wheel

Tutkitaan, mitä käytänteitä tulisi jatkaa ja mitä muokata jatkossa. Kesto noin 10-25 min. riippuen ryhmän koosta. Ohjaaja kerää palautetta tiimiltä käyttäen pyörää jossa on viisi kategoriaa, "aloita", "lopeta", "jatka", "enemmän tätä", "vähemmän tätä", joiden avulla arvioidaan retrospektiivissä käsiteltävää sprinttiä. Lopuksi keskustellaan ja päätetään, miten toimitaan jatkossa.

2. Glad, Sad, Mad

Yksinkertainen tekniikka jossa pääpaino yleisellä tasolla yksityiskohtien sijaan. Kesto enintään 60 min. Sprintin aikana havaitut ongelmat, huomiot ja muutokset kerätään osallistujilta lyhyillä muistilapuilla ja jaetaan kategorioihin "iloinen", "surullinen" ja "vihainen", jotka kuvaavat positiivisia ja negatiivisia huomioita ja valituksia, joita sprintin aikana on tullut mieleen. Huomioiden ei myöskään tarvitse liittyä pelkästään tiimin jäsenten toimintaan. Huomioista äänestetään, jonka jälkeen niistä keskustellaan eniten ääniä saaneesta aloittaen, kunnes kaikki on käyty läpi. Huomioista voidaan olla samaa tai eri mieltä, mutta pääpaino on siinä, miten toimitaan seuraavassa sprintissä. 